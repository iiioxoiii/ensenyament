## 11) Arts plàstiques i disseny 

Catalunya ha tingut una gran tradició en el món de les arts plàstiques i disseny. Malauradament, les diferents regulacions dels estudis artístics proposades a partir del període democràtic actual no han contribuït al desplegament d'una formació integral que hagi permés conformar professionals de les arts que hagin pogut superar la destrossa cultural que va significar l'aniquilació de la intel·lectualitat republicana per part del feixime i quan aquesta intel·lectualitat gaudia d'una hegemonia i prestigi mundial.

Segurament,encara l’enorme desconeixement de la singularitat d’aquests aprenentatges i de les disciplines que s'imparteixen és part de l'herencia franquista. No hi ha res a l'atzar, ni res és casual. El desconeixement actual explica la manca de polítiques públiques de promoció de l'art contemporani, el disseny, la conservació de béns culturals, la música, el cinema, la dansa, etc. Però on queden les poques i insuficients polítiques culturals, artítiques, educatives? Doncs amb decisions no singulars si no més aviat recurrents amb un mecanisme que consisteix a institucionalitzar un patró anomenat «política cultural» basat en la simple acceptació de quasevol cosa que justifiqui «el fet cultural» amb alguna mena de «funció mercantil» per indefinida que sigui.


La LOE, al 2006, va fer un pas endavant i va reconèixer els estudis de Grau Superior d’Arts i Disseny com a titulacions superiors en el marc dels estudis acadèmics de nivell superior a l’estat espanyol. Però aquest reconeixement va arribar tard i no es va tenir en compte en el marc de Bolonya –l’Espai Europeu d’Educació Superior (EEEs). Tot això va suposar la necessitat de crear i/o identificar un espai acadèmic a nivell del marc de Bolonya dels estudis d’arts i disseny i també d’art dramàtic, dansa i restauració. El cas dels estudis de música és un cas particular ja que en el seu moment ja es va aconseguir aquest reconeixem. Per tant, els estudis arts i disseny es troben enquadrats en els estudis de grau mig en el si de l’espai dels estudis secundaris d’educació postobligatòria i en els estudis superiors on conviuen els graus superiors i els estudis superiors d’arts i disseny, fins fa no gaire equivalents al grau universitari i ara ja titulacions de grau de ple dret.

Aquesta realitat afecta la tipologia dels estudis, els currículums, la situació professional i laboral del professorat implicat, de l’alumnat i titulats, i també l’ordenació dels centres d’estudi. I en aquesta línia, es va proposar a Catalunya la creació de l’Institut Superior de les Arts (ISA), per tal que hi hagués un marc comú i una major integració dels estudis dels diferents mons i nivells artístics. A dia d’avui l’ISA no està creat, si bé és cert que tot apunta a què no tardarà en sortir a la llum. Evidentment, l’ISA ha de ser un instrument que permeti desenvolupar aquests estudis des de la perspectiva de la personal i de la societat, integrat a l’administració pública i sota el règim del dret administratiu i de l’administració pública. No ens oblidem que la LEC, impulsora de l’ISA, és una màquina neoliberal externalitzadora les conseqüències nefastes de la qual ja s’està patint a l’FP i altres sectors del sistema educatiu públic de Catalunya.

En el món de les arts plàstiques i disseny (APD) i de la restauració continuem amb una realitat diversa, dispersa. La titularitat dels centres és històricament força diversa. Al Departament d’Educació pertanyen una escola de restauració (l’Escola Superior de Conservació i Restauració de Béns Culturals de Catalunya (ESCRBCC) i 7 d’APD (més una altra, virtual o real, que les engloba: l’Escola Superior d’Arts Plàstiques i Disseny (ESDA; d’altres són de titularitat municipal o de les diputacions provincials. A més, n’hi ha de privades amb tot el que això significa.

La distribució territorial de les escoles del Departament és poc equilibrada, però aquest fet és, alhora, una de les seves virtuts, ja que apropa aquests estudis a diversos indrets del país.

Alhora, el volum asimètric —inevitable actualment— de les escoles que depenen del Departament fa difícil aplicar-hi solucions homogènies.¿?

Igualment, els diferents nivells i tipologia d’estudis —cicles formatius de grau mitjà, cicles formatius de grau superior, ensenyaments superiors de disseny i restauració, màsters i doctorats...— hi afegeixen riquesa i complexitat. En moltes escoles es cursen simultàniament aquests diferents nivells d’estudi, cosa que, d’una banda, multiplica sinèrgies i enriqueix l’activitat dels centres, i de l’altra augmenta la complexitat organitzativa i administrativa.

La imminent creació de l’Escola Superior de Disseny i Arts Plàstiques de Catalunya com una ”escola d’escoles” en l’àmbit dels estudis superiors a nivell universitari de disseny (no pas dels cicles formatius) pretén ser la solució d’abordar alguns d’aquests problemes. Per a poder dur a terme tot això és necessari que la governança de l’ESDAPC i la seva gestió estiguin emmarcades en un espai de democràcia al centre en comunicació amb els 7 campus (les set EAD actualment pertanyents al Departament) que conformaran l’Escola i que uns dels principis bàsics que han de regir en aquest espai és la territorialitat plena de l’Escola per tal d’afavorir tots els campus de manera íntegra.

Per la seva banda, l’autonomia de l’ESDAPC no pot anar més enllà de la pròpia de la gestió, en un ampli sentit democràtic, i de la normativa vigent. Evidentment, la qüestió pedagògica i referent al personal s’ha de regir per la normativa vigent. I, en aquest sentit, s’ha de facilitar al professorat dels diferents campus la docència compartida entre a l’Escola Superior i a l’escola de referència respectant totes les garanties professionals i laborals limitant a situacions molt concretes i degudament justificades la incorporació de professorat extern, col·laborador i especialista, preferentment fora de l’horari curricular. 

## Quines són les raons per votar USTEC·STEs?

### Perquè es reconegui al professorat la càrrega de treball que implica l’adequació a l’Espai Europeu d’Educació Superior (EEES), tant pel que fa a la càrrega lectiva com quant a la situació professional i laboral

USTEC·STEs exigim que s’incloguin en la càrrega docent i laboral les activitats vinculades a la investigació, a les necessàries tutories individualitzades, a l’avaluació, al seguiment de l’aprenentatge autònom de l’alumnat i a l’activitat dels equips docents i de coordinació en el sí del centre, del campus, de l’ESDAPC i en qualsevol àmbit per raons pròpies de l’exercici de les seves fucicions.

El reconeixement d’aquesta càrrega de treball permetria l’augment de la plantilla actual de professors/es.Perquè es potenciïn i s’estableixin mesures de conciliació entre l’activitat docent i l’activitat artística i/o professional de cada professor. 

. Cal estudiar mesures de reducció de jornada, d’acumulació horària, permisos, etc.En aquest sentit, cal impulsar una oferta formativa pròpia per al professorat, tot considerant la concessió específica de llicències d’estudi (actualment inexistents) per a formació i perfeccionament.

. Així mateix, s’ha de facilitar l’accés del professorat als estudis de doctorat i la participació en programes europeus de formació i intercanvi, en programes d’investigació, en intercanvis, en mostres, en congressos.

. A més a més, cal facilitar l’homologació ~~dels cursos de formació que realitza el professorat~~ i que cal reconèixer com a formació permanent del Departament d’Educació.

### Per l’equiparació salarial del cos de mestres de taller d’arts plàstiques i disseny al cos de professors d’ensenyament d’arts plàstiques i disseny.

USTEC·STEs defensa la creació d’un cos únic de professors d’arts i disseny en el marc del subgrup A1 establert per l’Estatut bàsic de l’empleat públic (EBEP). Mentrestant, demanem un complement per als mestres, adscrits al subgrup professional A2, per equiparar-los salarialment als professors/es, adscrits al subgrup professional A1, donat que les tasques docents d’aquests dos cossos són les mateixes i els requisits d’accés a la condició de funcionari de carrera, mitjançant concurs-oposició, i per formar part de la borsa de treball docent també ho són, ja que s’hi exigeix ser titulat en grau universitari o equivalent.

### Perquè augmenti l’oferta pública dels estudis artístics, clarament endarrerida respecte a altres països d’Europa

És necessari ampliar l’oferta pública dels ensenyaments artístics tant de cicles formatius de grau mig i de grau superior com dels estudis superiors de disseny, en especial en els centres més petits, i, alhora, establir mecanismes de col·laboració dels centres superiors d’ensenyaments artístics, tot mantenint l’oferta actual i futura fora de l’àmbit universitari general.

### Perquè es reguli la figura del professorat especialista, professorat col·laborador, professorat extern o qualsevol altra figura semblant que acabi intervenint en la docència de la formació dels estudis d’arts i disseny.

El Ministeri d’Educació i Formació Professional està enllestint una llei específica dels estudis d’arts i disseny que presumiblement introduirà noves figures docents. De fet, els diferents esborranys del decret que ha de crear l’ESDAPC ja contempla un seguit de noves figures docents que de no haver regulació específica podrien suplantar les funcions pròpies del professorat funcionari.

Aquestes noves figures “docents” han de ser contractades extraordinàriament i eventual sempre i quan no hi hagi professorat de la plantilla corresponent al centre i en cap cas han de suplantar les funcions del professorat funcionari. Per altra banda, aquest professorat, en tant prestin serveis se’ls ha de garantir els seus drets laborals i professionals com a qualsevol altre docent. 

### Perquè la normativa d’organització i funcionament de centres (NOFC) contempli les especificitats dels estudis artístics i faciliti la millora de la gestió i l’organització dels centres.

Cal homogeneïtzar els sistemes de gestió i d’avaluació d’aquests ensenyaments en tots els centres que els imparteixen. També és urgent que el Departament d’Educació estableixi els mecanismes de control i transparència adients sobre els centres que imparteixen aquests ensenyaments i els exigeixi els mateixos requisits i obligacions.

Així mateix, s’ha de facilitar la flexibilitat dels estudis artístics, tant pel que fa als horaris com quant al calendari, atès que aquests ensenyaments tenen una estructura totalment diferent, la qual cosa implica treballar en altres franges horàries i al marge del calendari escolar establert. L’organització curricular —especialment en el grau mitjà— no ha de perseguir un augment d’hores lectives i de continguts, sinó esponjar en el temps el procés d’aprenentatge de l’alumnat. Cal que l’harmonització dels títols i la incorporació dels pendents a la normativa vigent es produeixi al més aviat possible.

Perquè es reguli l’ISA (Institut Superior de les Arts) i el Consell Assessor (o Social) dels Ensenyaments Artístics amb la participació de tots els sectors implicats, incloen-t'hi els agents socials sindicals.

Cal afavorir la relació i els estudis i treballs conjunts entre les diferents disciplines artístiques.És necessari ampliar l’àmbit dels estudis artístics a les noves professions i/o necessitats que sorgeixen en el món artístic.

Cal augmentar l’oferta pública ~~de batxillerats~~ d'estudis artístics (batxillerats, CFGM, CFGS) pas previ i fonamental per orientar l’alumnat cap altres estudis superiors (artístics o no artístics) .

### Perquè es dotin i modernitzin les instal·lacions dels centres que no han estat renovats en els darrers anys: biblioteques, mitjans informàtics, aules taller, sales de conferències i exposicions...

Aquests estudis necessiten, amb urgència i en bastants casos, una adequació de les instal·lacions fa temps ajornada. Cal establir també un finançament específic per als ensenyaments artístics.

### Perquè es defineixin urgentment les diferents especialitats, per tal que es puguin impartir algunes matèries dels cicles formatius i dels estudis superiors de disseny i restauració

No sabem cap a on evolucionarà la situació del professorat dels estudis superiors. Es mantindrà la situació actual pel que fa l’horari, el sou i la dedicació, similar als del professorat de secundària i/o formació professional, o bé s’aproparà a la situació del professorat universitari? USTEC·STES considerem que la col·laboració amb l’Agència de Qualificació Universitària (AQU) hauria de permetre la continuïtat del professorat i l’estabilitat de les plantilles actuals.

### Perquè hi hagi una oferta de programes de segones oportunitats

Cal garantir una oferta de programes de segones oportunitats amb les dotacions de plantilla necessàries i amb possibilitats reals de retorn al sistema general. Ara bé, si no es fa en condicions serà un fracàs anunciat. Així, demanem que aquests estudis siguin integrats en l’oferta educativa del centre.

Els estudis artístics encara han de créixer, tant en alumnat i professorat com en grups, pressupost i centres públics. Així, tothom ha de contribuir a augmentar la capacitat d’atracció d’aquests estudis.

De fet a Europa, com també en la normativa catalana i estatal, els estudis artístics estan reconeguts com uns estudis amb prestigi, altament necessaris i d’una gran projecció econòmica i social.

### Perquè es doti els centres públics de la figura d’un coordinador/orientador, amb els recursos humans i tècnics suficients per desenvolupar amb èxit la tasca d’informació i orientació
¿?¿???

Demanem un protocol comú d’informació i orientació professional als centres públics. Als punts d’informació i orientació hi ha d’haver tècnics/es d’informació i d’orientació habilitats per l’Institut Català de les Qualificacions Professionals, que organitza, actualment, aquesta formació.

Ha de ser un servei públic i gratuït, que mai no pot quedar subjecte al lliure mercat, ni ser externalitzat a empreses, patronals o sindicats, ja que això n’implicaria la privatització.

### Perquè la llei d'inclusivitat sigui efectiva per primera vegada en el sistema escolar

De manera recurent des del segle passat i per la influència corrents psicologistes i pedagògics reaccionaris, el pensament popular ha determinat que les escoles d'art tenen atribucions terapèutiques i es poder allotjar persones amb tota mena de trastors psicològics i psiquiatrics. Amb aquest postulats, juntament amb l'eliminació de les escoles especials i la llei d'inclusivitat ha propiciat **una demanda insostenible de persones amb alteracions** per cursar estudis a les escoles d'art. Donat l'incumpliment de facto que porta a terme la Generalitat de Catalunya amb la llei d'inclusivitat a l'hora de dotar als centres els recursos necessaris per atendre aquestes persones i protegir aquestes persones de la vulneració que fa l'administració dels seus drets, cal reclamar **o la derogació de la llei d'inclusivitat o seva la posada en funcionament**. 

### Perquè s’implementin mesures d’acció positiva per corregir la segregació ~~per raó de gènere ~~en alguns títols i propiciar una igualtat d’oportunitats real. 

És evident que hi ha una contínua segregació per raó de titolació de l'especialitat ~~gènere en els diferents títols~~ amb la qual cosa es perpetua una desigualtat en la vida professional de les noies i els nois.

~~Per això demanen mesures d’acció positiva, com ara una orientació escolar i professional amb perspectiva de gènere en els centres educatius~~ El procés d’orientació escolar i professional ha de ser un instrument fonamental per modificar l’actual segregació en les eleccions estereotipades que realitzen els joves de diferents origens socials.

~~La coeducació ha d’estar present en els ensenyaments artístics, ja que és un dels pilars per treballar les relacions d’igualtat entre els joves i prevenir les relacions tòxiques, els prejudicis i estereotips de gènere i la violència masclista.~~
